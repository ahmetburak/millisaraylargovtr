
<p><strong>MİLLİ SARAYLARA BAĞLI BİRİMLERİN</strong></p><br>
<p><strong>TAHSİSİNE İLİŞKİN YÖNETMELİK</strong></p><br>
<p><strong>Başkanlık Divanı Karar Tarihi : 06.02.2013</strong></p><br>
<p><strong>Karar Sayısı : 41</strong></p><br>
<p><strong>Başkanlık Divanı Karar Tarihi :03.10.2013</strong></p><br>
<p><strong>Karar Sayısı : 55</strong></p><br>
<p><strong>Başkanlık Divanı Karar Tarihi : 27.01.2016</strong></p><br>
<p><strong>Karar Sayısı :3</strong></p><br>
<p><strong>Amaç</strong></p><br>
<p><strong>MADDE 1- (1)</strong> Bu Yönetmeliğin amacı, Milli Saraylardan Sorumlu Genel Sekreter Yardımcılığına
    bağlı birimlerin kullanım ve tahsis usullerini belirlemektir.</p><br>
<p><strong>Kapsam</strong></p><br>
<p><strong>MADDE 2- (1)</strong> Bu Yönetmelik, Milli Saraylardan Sorumlu Genel Sekreter Yardımcılığına bağlı saray,
    köşk ve kasırların tahsis edilecek alanlarının belirlenmesini, söz konusu alanlarda düzenlenecek etkinliklerin
    içeriğini, tahsis koşullarını ve bedellerine ilişkin düzenlemeleri kapsar.</p><br>
<p><strong>Dayanak</strong></p><br>
<p><strong>MADDE 3- (1)</strong> Bu Yönetmelik 1/12/2011 tarih ve 6253 sayılı Türkiye Büyük Millet Meclisi
    Başkanlığı İdari Teşkilatı Kanununun 27 nci maddesine dayanılarak çıkarılmıştır.</p><br>
<p><strong>Tahsis kapsamı dışındaki yerler</strong></p><br>
<p><strong>MADDE 4 - (1) </strong>Dolmabahçe Sarayı Muayede Salonu ve Medhal Salonu, Cumhurbaşkanı, TBMM Başkanı ve
    Başbakan'ın bizzat kullanımlarına ayrılmış olup tahsis kapsamı dışındadır. Dolmabahçe Sarayı Medhal Salonu,
    Milli Saraylardan Sorumlu Genel Sekreter Yardımcılığı tarafından düzenlenecek etkinlikler için de
    kullanılabilir.</p><br>
<p><strong>Tahsis edilebilir alanlar</strong></p><br>
<p><strong>MADDE 5- (1)</strong> Bu Yönetmelik ekinde sunulan; Milli Saraylara bağlı tahsis edilebilir mekânlar,
    tahsis edilecek mekânın niteliğine uygun olmak koşulu ile kişi, kurum ve kuruluşlara, kültürel, bilimsel ve
    geleneksel etkinlikler için belirlenen koşullarda tahsis edilebilir. Müze olarak kullanılan yerler hariç olmak
    üzere Milli Saraylar bünyesinde bulunan mekânlar ihtiyaç halinde TBMM Başkanının onayı ile Cumhurbaşkanlığı,
    Başbakanlık ve Kamu Denetçiliği Kurumunun kullanımına geçici olarak tahsis edilebilir. Dolmabahçe Sarayı
    Hasbahçe ile Beylerbeyi Sarayı Hasbahçe ve Harem Bahçe, yalnızca uluslararası prestij sağlayan etkinliklere TBMM
    Başkanı onayı ile ücretli tahsis edilebilir.</p><br>
<p><strong>Tahsis talebi</strong></p><br>
<p><strong>MADDE 6- (1) </strong>Tahsis talebinde bulunan kişi, kurum ve kuruluşlar, talebin içeriğini belirten bir
    yazı ile tahsisi istenen tarihten en az 10 gün önce Müzecilik ve Tanıtım Başkanlığına başvururlar. Müzecilik ve
    Tanıtım Başkanlığı başvuru hakkındaki görüşünü Milli Saraylardan Sorumlu Genel Sekreter Yardımcılığının ve TBMM
    Başkanlığı Genel Sekreterlik Makamının onayına veya TBMM Başkanlığı Genel Sekreterliğinin uygun görüşü ve TBMM
    Başkanlık Makamının onayına sunar. Dolmabahçe Sarayı Hasbahçe ile Beylerbeyi Sarayı Hasbahçe ve Harem Bahçe
    hariç, tüm tahsis edilebilir mekânların oluru, tam bedel karşılığı TBMM Başkanlığı Genel Sekreterlik Makamınca
    yapılır. Ücretsiz ve indirimli bedel ile yapılan tahsisler ise, TBMM Başkanlık Makamı'nca onaylanır.</p><br>
<p><strong>(2)</strong> Sergi Mekânı için tahsis talebinde bulunan kişi, kurum ve kuruluşlar, sergilenecek eserlere
    ait bilgi ve belgelerle birlikte Müzecilik ve Tanıtım Başkanlığına başvururlar. Müzecilik ve Tanıtım Başkanlığı,
    serginin uygunluğunu değerlendirip karara bağlar. Milli Saraylara bağlı Dolmabahçe Sanat Galerisi, Dolmabahçe
    Sarayı Camlı Köşk ve Beylerbeyi Sarayı Tünel,</p><br>
<p>TBMM Başkanlığı Genel Sekreterlik Makamının onayı ile, diğer mekanlar ise Müzecilik ve Tanıtım Başkanlığı ve
    Milli Saraylardan Sorumlu Genel Sekreter Yardımcılığının müteselsil onayı ile 15 günü geçmemek kaydıyla sergi
    amaçlı tahsis edilebilir. Sergi Mekânları bireysel sergilere ücretli; vakıf, dernek gibi kuruluşlara TBMM
    Başkanlığı Genel Sekreterlik Makamının onayı ile ücretsiz tahsis edilebilir.</p><br>
<p><strong>Tahsis kuralları</strong></p><br>
<p><strong>MADDE 7- (1) </strong>Tahsis edilen mekânlarda Milli Saraylardan Sorumlu Genel Sekreter Yardımcılığı
    tarafından belirlenenler dışında uyulması zorunlu kurallar şunlardır:</p><br>
<p>a) Tahsis edilen mekânlarda tarihi yapıyı bozacak, zarar verecek her hangi bir eylemde bulunulamaz.</p><br>
<p>b) Tahsis edilen tarihi mekânlarda, havai fişek, volkan ve konfeti kullanılamaz. Dolmabahçe Sarayı Medhal Salonu
    giriş merdivenleri ve mermer sahanlık üzeri podyum yapılarak kullanılamaz.</p><br>
<p>c) Saray duvarlarına gelen ses seviyesi 90 desibel ses şiddetini aşamaz.</p><br>
<p>ç) Tahsis edilen mekânlarda siyasi amaçlı toplantı ve gösteriler yapılamaz.</p><br>
<p>d) Tahsis edilen mekân ancak, Müzecilik ve Tanıtım Başkanlığı tarafından belirlenen saatler içinde
    kullanabilir.</p><br>
<p>e) Resepsiyon akşamları gezi talebi olması halinde iki tam bilet ücreti karşılığında saray, köşk ve kasırlarda
    gezi gerçekleştirilebilir.</p><br>
<p><strong>(2)</strong> Ihlamur Kasrı'ndaki tüm alanlar, Florya Atatürk Köşkü bahçesindeki alanlar ile Filizi Köşk
    Bahçesinin kullanım şartları Müzecilik ve Tanıtım Başkanlığınca belirlenir ve alınan ücret (<strong>T.C. Ziraat
        Bankası Beşiktaş Şubesi TR 3100 0100 0529 4047 9033 5025</strong>) no'lu hesaba aktarılır.</p><br>
<p><strong>Tahsis bedeli</strong></p><br>
<p><strong>MADDE 8 - (1) </strong>Tahsis bedelleri, TBMM Başkanlık Divanı tarafından belirlenir.</p><br>
<p><strong>Ücretsiz tahsis</strong></p><br>
<p><strong>MADDE 9- (1) </strong>Tahsis edilebilir mekânlarda, TBMM Başkanlığı veya Milli Saraylardan Sorumlu Genel
    Sekreter Yardımcılığı ve Müzecilik ve Tanıtım Başkanlığı ile kurum ve kuruluşlarla ortaklaşa gerçekleştirilecek
    etkinliklerden tahsis bedeli alınmaz.</p><br>
<p><strong>(2)</strong> Ülkemize itibar ve prestij kazandıracak ulusal ve uluslararası bilimsel, kültürel ve benzeri
    etkinliklere, bu esaslar dışında TBMM Başkanı ücretsiz veya tahsis bedelinin % 20 sine kadar indirimli bedel ile
    tahsis edebilir.</p><br>
<p><strong>(3)</strong> Kültürel amaçlı sergiler için ücretsiz olarak tahsis edilen mekânlar ve tahsis şartları, bu
    Yönetmelik ekinde sunulmuştur.</p><br>
<p><strong>Protokol</strong></p><br>
<p><strong>MADDE 10- (1)</strong> İlgili makamlarca onaylanan tahsisler için mekânın kullanım şartlarını ve
    tarafların yükümlülüklerini içeren protokol düzenlenir. Müzecilik ve Tanıtım Başkanlığı tarafından gerekli
    görüldüğü takdirde mevcut protokolde değişiklik yapılabilir veya ek protokol düzenlenebilir. Protokol hükümleri
    Yönetmelik hükümleri ile birlikte uygulanır.</p><br>
<p><strong>Teminat ve hasar sorumluluğu</strong></p><br>
<p><strong>MADDE 11- (1)</strong> Tahsis yapılan kişi veya kurumdan, bu Yönetmeliğe ve protokole aykırı davranma,
    tahsis edilen alana zarar verme ihtimal ve riskine karşı tahsis bedelinin % 25'i oranında teminat alınır. Alınan
    teminat, Müzecilik ve Tanıtım Başkanlığının ilgili birimlerince etkinlik sonrası düzenlenecek rapora göre iade
    edilir. Söz konusu raporda hasar belirtilmiş ise Müzecilik ve Tanıtım Başkanlığı tarafından belirlenen hasar
    bedeli düşüldükten sonra kalan teminat tutarı tahsis yapılan kişi veya kuruma iade edilir. Hasar olmaması
    halinde ise, yatırılan teminatın tamamı tahsis yapılan kişi veya kuruma iade edilir.</p><br>
<p><strong>(2)</strong> Milli Saraylara bağlı saray, köşk ve kasırlar ülkemize itibar ve prestij kazandıracak ulusal
    ve uluslararası bilimsel, kültürel ve benzeri etkinlikler için bu yönetmelik hükümlerinde&nbsp;belirtilen
    durumlar dışında TBMM Başkanınca ücretsiz veya indirimli tahsis edildiğinde meydana gelecek hasar bedeli tahsis
    yapılan kişi veya kurum tarafından karşılanır.</p><br>
<p><strong>Tahsis bedellerinin ve teminatın alınması</strong></p><br>
<p><strong>MADDE 12- (1) &nbsp;</strong>Saray, köşk ve kasırlarda tahsis edilecek mekanlar, talep edilen tarihte
    uygun ise tahsis bedelinin % 25'i</p><br>
<p>T.C. Ziraat Bankası TBMM Şubesi IBAN: TR87 0001 0009 0303 2984 6760 01 no'lu hesaba yatırılır.</p><br>
<p><strong>(2)</strong>Talebin onaylanmaması halinde yatırılan bedel iade edilir. Ancak tahsis talebinde bulunan
    kişi, onaydan sonra etkinliği iptal etmesi halinde yatırılan %25 bedelin tamamı özel ödenek hesabına irat
    kaydedilir.</p><br>
<p><strong>(3) </strong>Talebin onaylanması halinde ise tahsis bedelinin geri kalan kısmı (%75), T.C. Ziraat Bankası
    TBMM Şubesi IBAN: TR75 0001 0009 0340 4790 3355 15 no'lu hesaba yatırılır.</p><br>
<p><br data-cke-filler="true"></p><br>
<p><strong>(4) </strong>Etkinlik sonrasında tahsis edilen mekanlarda verilecek zararları karşılamak üzere tahsis
    bedelinin % 25'i teminat olarak, T.C. Ziraat Bankası TBMM Şubesi IBAN: TR 87 0001 0009 0303 2984 6760 01 no'lu
    hesaba yatırılır.</p><br>
<p><strong>(5) </strong>Tahsis talebinde bulunan kişi, kurum veya kuruluşun tahsis bedelinin tamamı yatırıldıktan
    sonra etkinliği iptal etmesi halinde, yatırılan bedelin %75’i iade edilir, kalan %25 özel ödenek hesabına irat
    kaydedilir.</p><br>
<p><br data-cke-filler="true"></p><br>
<p><strong>Sorumluluk</strong></p><br>
<p><br data-cke-filler="true"></p><br>
<p><strong>MADDE 13-(1) </strong>Bu Yönetmelik ve düzenlenen protokol hükümlerine aykırı hareket edilmesi halinde
    doğacak her türlü hukuki, cezai ve mali sonuçlardan tahsis yapılan kişi, kurum ve kuruluş sorumludur. Yönetmelik
    ve protokol hükümlerine aykırılık halinde ve kamu yararının gerektirdiği hallerde Milli Saraylardan Sorumlu
    Genel Sekreter Yardımcılığı tahsisin kaldırılması için TBMM Başkanlığı Genel Sekreterliğine başvurabilir.
    Makamca söz konusu durumlarda tahsisin kaldırılmasına karar verilebilir.</p><br>
<p><br data-cke-filler="true"></p><br>
<p><br data-cke-filler="true"></p><br>
<p><strong>Güvenlik</strong></p><br>
<p><strong>MADDE 14-(1) </strong>Bu yönetmelik kapsamında, tahsis edilebilir dış mekanlarda yapılacak olan
    etkinliklerin hazırlığında çalışacak firma personelinin alana girişleri, Milli Saraylar Koruma Şube Müdürlüğü
    tarafından kontrollü olarak sağlanır.</p><br>
<p>Tahsis edilebilir alanlardaki protokol davetlerinde ve iç mekan tahsislerinde çalışmalara katılacak kişiler GBT
    kontrolü yapılarak içeri alınır.&nbsp;</p><br>
<p><strong>Yürürlükten Kaldırılan Yönetmelik</strong></p><br>
<p><strong>MADDE 15-(1)</strong> 27/01/2016 tarihli ve 3 sayılı TBMM Başkanlık Divanı Kararı ile onaylanan Milli
    Saraylara Bağlı Birimlerin Tahsisine İlişkin Yönetmelik yürürlükten kaldırılmıştır.</p><br>
<p><br data-cke-filler="true"></p><br>
<p><strong>Yürürlük</strong></p><br>
<p><strong>MADDE 16-(1) </strong>Bu Yönetmelik, yayımlandığı tarihte yürürlüğe girer.</p><br>
<p><br data-cke-filler="true"></p><br>
<p><strong>Yürütme</strong></p><br>
<p><strong>MADDE 17-(1) </strong>Bu Yönetmelik hükümlerini Türkiye Büyük Millet Meclisi Başkanı yürütür.</p><br>

